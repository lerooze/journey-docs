Αναγνωριστικοί κωδικοί
======================

Στις παρακάτω ενότητες περιγράφεται η δομή των αναγνωριστικών κωδικών που
χρησιμοποιούνται για την αναγνώριση διάφορων ειδών μονάδων.  

Όταν στην μορφή των παρακάτω κωδικών μια λέξη περικλείεται με άγκιστρα τότε
αυτή η λέξη είναι η ονομασία της θέσης που αντικαθίσταται με το πραγματικό
περιεχόμενο όταν διαμορφώνεται ο κωδικός (:ref:`sub`).  Η θέση ``UID``
αναφέρεται στον αναγνωριστικό κωδικό ``UID`` της ``ΜΠΣ`` και οι τιμές του για
κάθε ``ΜΠΣ`` δίδονται στο :doc:`sid`.  

Σε περίπτωση αλλαγής της ``ΜΠΣ`` για μία ``ΠΜ`` τότε η νέα ``ΜΠΣ`` θα πρεπει να συσχετίσει τους εσωτερικούς κωδικούς της προηγουμενης ``ΜΠΣ`` με νέους κωδίκους που αποδίδει η νέα ``ΜΠΣ``.

.. _org:

ORG (Θεσμική μονάδα)
--------------------

Ο αναγνωριστικός κωδικός μιας θεσμικής μονάδας αναφέρεται ως ο κωδικός
``ORG``.

Η θεσμική μονάδα ορίζεται στο κεφάλαιο 2 του ``ESA2010``.
    
Για θεσμικές μονάδες που δεν είναι νοικοκυριά ο πρώτος από τους ακόλουθους
αναγνωριστικούς κωδικούς που είναι διαθέσιμος θεωρείται ο κωδικός ``ORG``:

i. Ο αναγνωριστικός κωδικός θεσμικής μονάδας του Ευρωπαϊκού Συστήματος
   Κεντρικών Τραπεζών (``RIAD_ID``).  Για παράδειγμα το ``RIAD_ID`` της ``Eurobank
   ΑΕΔΑΚ`` είναι το ``GRMFMC010`` και το ``RIAD_ID`` του ``ΔΗΛΟΣ SYNTHESIS Best Red -
   Fund of Funds Μετοχικό`` είναι το ``GRAK00118``.

#. Ο αναγνωριστικός κωδικός νομικής οντότητας (``LEI_ID``) της  μορφής
   ``L{LEI}`` όπου η θέση ``LEI`` αντικαθίσταται με τον κωδικό που έχει
   εκδοθεί σύμφωνα με το πρότυπο ISO-17442.  Για παράδειγμα ο κωδικός του
   ``EUROBANK GF Global Equities Μετοχικό Εξωτερικού`` είναι ο
   ``L213800LKCZH28UVU8H60``.

#. Ο αναγνωριστικός κωδικός φορολογικού μητρώου της μορφής
   ``T{CC}{CODE}`` όπου η θέση ``CC`` αντικαθίσταται με τον διψήφιο κωδικό
   χώρας ISO 3166-1 alpha-2 που έχει εκδώσει τον αναγνωριστικό κωδικό και η
   θέση ``CODE`` με τον επίσημο αναγνωριστικό κωδικό φορολογικού μητρώου
   χωρίς τον διψήφιο κωδικό χώρας αν ξεκινάει με αυτόν.  Για παράδειγμα ο
   κωδικός της ``Προντέα ΑΕΕΑΠ`` είναι ο ``TGR099555020``.

#. Ο αναγνωριστικός κωδικός εμπορικού μητρώου της μορφής ``Β{CC}{CODE}``
   όπου η θέση ``CC`` αντικαθίσταται με τον διψήφιο κωδικό χώρας ISO 3166-1
   alpha-2 που έχει εκδώσει τον αναγνωριστικό κωδικό και η θέση ``CODE`` με
   τον επίσημο αναγνωριστικό κωδικό εμπορικού μητρώου χωρίς τον διψήφιο
   κωδικό χώρας αν ξεκινάει με αυτόν.  Για παράδειγμα ο κωδικός της ``ΝΟΒΑΛ
   ΠΡΟΠΕΡΤΥ ΑΕΕΑΠ`` είναι ο ``BGR15232160000``.

#. Εσωτερικός αναγνωριστικός κωδικός της μορφής ``I{UID}_{CODE}`` όπου η
   θέση ``CODE`` αντικαθίσταται με τον εσωτερικό κωδικό που η ``ΜΠΣ`` έχει
   αποδώσει στην θεσμική μονάδα, π.χ. ``I100_B1``.

Για θεσμικές μονάδες που είναι νοικοκυριά ο κωδικός ``ORG`` έχει τη μορφή
``H{UID}_{CODE}`` όπου η θέση ``CODE`` αντικαθίσταται από τον αναγνωριστικό
κωδικό που έχει αποδώσει η ``ΜΠΣ`` στο νοικοκυριό χωρίς όμως να μπορεί να
αναγνωρισθεί το συγκεκριμένο νοικοκυριό εκτός της ``ΜΠΣ``, π.χ. ``H100_H1``. 

.. _psn:

PSN (φυσικό πρόσωπο)
--------------------

Ο αναγνωριστικός κωδικός ενός προσώπου που είτε αποστέλλει είτε λαμβάνει αρχεία
είτε είναι μέλος ενός νοικοκυριού αναφέρεται ως ο κωδικός ``PSN``.  
    
Ως αναγνωριστικός κωδικός ``PSN`` ορίζεται ο κωδικός χρήστη του προσώπου που
είναι μοναδικός για κάθε χρήστη, π.χ. `aloumiotis`.

.. _dep:

DEP (κατάθεση)
--------------

Ο αναγνωριστικός κωδικός ενός καταθετικού λογαριασμού αναφέρεται ως ο κωδικός ``DEP``.

Οι καταθέσεις είναι τυποποιημένες, μη διαπραγματεύσιμες συμβάσεις, οι οποίες
προσφέρονται κατά κανόνα από ιδρύματα που δέχονται καταθέσεις και επιτρέπουν
την τοποθέτηση και τη μεταγενέστερη ανάληψη ενός μεταβλητού ποσού από τον
πιστωτή.

Περισσότερες πληροφορίες στον ``ESA2010`` παράγραφοι 5.79 έως και 5.88 με την
διευκρίνηση ότι οι συμφωνίες επαναγοράς (repos) περιλαμβάνονται στο sft_.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός ``DEP``:

i. Ο αναγνωριστικός κωδικός IBAN του καταθετικού λογαριασμού.

#. Εσωτερικός αναγνωριστικός κωδικός της μορφής ``I_{UID}_{CODE}`` όπου η
   θέση ``CODE`` αντικαθίσταται με τον εσωτερικό κωδικό που η ``ΜΠΣ`` έχει
   αποδώσει στον καταθετικό λογαριασμό, π.χ. ``I_100_DEP1``.

.. _sft:

SFT (πράξη χρηματοδότησης χρεογράφων)
-------------------------------------
Ο αναγνωριστικός κωδικός μίας πράξης χρηματοδότησης χρεογράφων αναφέρεται
ως ο κωδικός ``SFT``.

Οι πράξεις χρηματοδότησης χρεογράφων αναφέρονται σε συναλλαγές όπου τα μέρη
συμφωνούν να ανταλλάξουν χρηματοπιστωτικά μέσα με τη ρητή δέσμευση να
αντιστραφεί η αρχική συναλλαγή. Τέτοιες πράξεις εμφανίζονται στη λογιστική της
``ΠΜ`` μόνο εάν το ένα μέρος της συναλλαγής αφορά διαθέσιμα.  Τα αξιόγραφα που
παρέχονται στο πλαίσιο μιας πράξης χρηματοδότησης χρεογράφων θεωρείται ότι δεν
έχουν αλλάξει οικονομική κυριότητα επειδή ο δανειστής εξακολουθεί να είναι
ο δικαιούχος του εισοδήματος που αποφέρει το αξιόγραφο και να υπόκειται στους
κινδύνους ή στα οφέλη οποιασδήποτε αλλαγής στην τιμή του αξιόγραφου.  Σε
περίπτωση που το μέρος της συμφωνίας πουλήσει τα αξιόγραφα που έχει δανειστεί
τότε θα πρέπει να εμφανίσει αρνητικές συμμετοχές στα συγκεκριμένα αξιόγραφα
έτσι ώστε να αποφευχθεί διπλή καταμέτρηση αφού τόσο ο αρχικός κάτοχος όσο και ο
αγοραστής των αξιόγραφων τα παρουσιάζουν ως διακρατήσεις στον ισολογισμό τους.

Περισσότερες πληροφορίες στον ``ESA2010`` παράγραφοι 5.126 έως και 5.133 καθώς και
στον κανονισμό (EE) 2015/2365.

Ο αναγνωριστικός κωδικός ``SFT`` έχει τη μορφή ``I_{UID}_{CODE}`` όπου η θέση
``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει
στην συμφωνία χρηματοδότησης χρεογράφων , π.χ. ``I_100_SFT1``.

.. _lon:

LON (δάνειο)
------------
Ο αναγνωριστικός κωδικός ενός δανείου αναφέρεται ως ο κωδικός ``LON``.

Δάνεια δημιουργούνται όταν οι πιστωτές δανείζουν χρήματα στους οφειλέτες.  Τα
κύρια χαρακτηριστικά των δανείων είναι τα ακόλουθα:

i) οι όροι που διέπουν ένα δάνειο είτε ορίζονται από τη χρηματοοικονομική
   εταιρεία που χορηγεί το δάνειο είτε είναι αντικείμενο διαπραγμάτευσης μεταξύ
   του δανειστή και του δανειζόμενου, απευθείας ή μέσω ενός μεσίτη

#) η πρωτοβουλία λήψης δανείου προέρχεται συνήθως από το δανειζόμενο

#) το δάνειο είναι άνευ όρων χρέος προς τον πιστωτή, το οποίο πρέπει να
   εξοφληθεί στη λήξη του και το οποίο είναι τοκοφόρο 

Περισσότερες πληροφορίες στον ``ESA2010`` παράγραφοι 5.112 έως και 5.138 με την
διευκρίνηση ότι ο δανεισμός αξιογράφων και οι συμφωνίες επαναγοράς
περιλαμβάνονται στο sft_.

Ο αναγνωριστικός κωδικός ``LON`` έχει τη μορφή ``I_{UID}_{CODE}`` όπου η θέση
``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει στο 
δάνειο, π.χ. ``I_100_LON1``.

.. _dbt:

DBT (χρεόγραφο)
---------------

Ο αναγνωριστικός κωδικός ενός χρεογράφου αναφέρεται ως ο κωδικός ``DBT``.

Τα χρεόγραφα είναι διαπραγματεύσιμα χρηματοοικονομικά μέσα που πιστοποιούν τη
σύναψη χρέους και συνήθως αποτελούν αντικείμενο συναλλαγών σε δευτερογενείς
αγορές ή μπορούν να συμψηφιστούν στην αγορά και τα οποία δεν παρέχουν στον
κάτοχο δικαίωμα ιδιοκτησίας επί του ιδρύματος έκδοσης.  

Περισσότερες πληροφορίες στον ``ESA2010`` παράγραφοι 5.89 έως και 5.111.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός ``DΒΤ``:

i. Ο αναγνωριστικός κωδικός ISIN του χρεογράφου.

#. Εσωτερικός αναγνωριστικός κωδικός της μορφής ``I_{UID}_{CODE}`` όπου η θέση
   ``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει
   στο χρεόγραφο, π.χ. ``I_100_DBT1``.

.. _shr:

SHR (συμμετοχικός τίτλος)
-------------------------

Ο αναγνωριστικός ενός συμμετοχικού τίτλου ή μίας μετοχής/μεριδίου επενδυτικού
οργανισμού αναφέρεται ως ο κωδικός ``SHR``.

Οι συμμετοχικοί τίτλοι και οι μετοχής ή τα μερίδια επενδυτικών οργανισμών
είναι υπολειμματικές απαιτήσεις επί των περιουσιακών στοιχείων των θεσμικών
μονάδων που εξέδωσαν τις μετοχές ή τα μερίδια.  

Περισσότερες πληροφορίες στον ``ESA2010`` παράγραφοι 5.139 έως και 5.167.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός ``SHR``:

i. Ο αναγνωριστικός κωδικός ISIN του συμμετοχικού τίτλου ή της μετοχής/μεριδίου
   επενδυτικού οργανισμού.

#. Εσωτερικός αναγνωριστικός κωδικός της μορφής ``I_{UID}_{CODE}`` όπου η θέση
   ``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει
   στο συμμετοχικό τίτλο ή τη μετοχή/μεριδίου επενδυτικού οργανισμού, π.χ.
   ``I_100_SHR1``.

.. _edr:

EDR (διαπραγματεύσιμο χρηματοοικονομικό παράγωγο)
-------------------------------------------------

Ο αναγνωριστικός ενός διαπραγματεύσιμου χρηματοοικονομικού παραγώγου
αναφέρεται ως ο κωδικός ``EDR``.

Τα χρηματοοικονομικά παράγωγα είναι χρηματοοικονομικά μέσα που συνδέονται με
ένα συγκεκριμένο χρηματοοικονομικό μέσο ή δείκτη ή εμπόρευμα, μέσω του οποίου
είναι δυνατή η αγοροπωλησία συγκεκριμένων χρηματοοικονομικών κινδύνων αυτόνομα
σε χρηματοοικονομικές αγορές.  Τα διαπραγματεύσιμα χρηματοοικονομικά παράγωγα
αφορούν παράγωγα διαπραγματεύσιμα σε οργανωμένη αγορά.

Περισσότερες πληροφορίες στον ``ESA2010`` παράγραφοι 5.198 έως και 5.229.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός ``EDR``:

i. Ο αναγνωριστικός κωδικός ISIN του διαπραγματεύσιμου χρηματοοικονομικού παράγωγου 

#. Εσωτερικός αναγνωριστικός κωδικός της μορφής ``I_{UID}_{CODE}`` όπου η θέση
   ``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει
   στο διαπραγματεύσιμο χρηματοοικονομικό παράγωγο, π.χ. ``I_100_EDR1``.

.. _odr:

ODR (εξωχρηματιστηριακό χρηματοοικονομικό παράγωγο)
---------------------------------------------------

Ο αναγνωριστικός ενός εξωχρηματιστηριακού χρηματοοικονομικού παραγώγου
αναφέρεται ως ο κωδικός ``EDR``.

Τα χρηματοοικονομικά παράγωγα είναι χρηματοοικονομικά μέσα που συνδέονται με
ένα συγκεκριμένο χρηματοοικονομικό μέσο ή δείκτη ή εμπόρευμα, μέσω του οποίου
είναι δυνατή η αγοροπωλησία συγκεκριμένων χρηματοοικονομικών κινδύνων αυτόνομα
σε χρηματοοικονομικές αγορές.  Τα εξωχρηματιστηριακά χρηματοοικονομικά παράγωγα
αφορούν παράγωγα που δεν είναι διαπραγματεύσιμα σε οργανωμένη αγορά.

Περισσότερες πληροφορίες στον ``ESA2010`` παράγραφοι 5.198 έως και 5.229.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός ``ODR``:

i. Ο αναγνωριστικός κωδικός ISIN του εξωχρηματιστηριακού χρηματοοικονομικού
   παράγωγου. 

#. Εσωτερικός αναγνωριστικός κωδικός της μορφής ``I_{UID}_{CODE}`` όπου η θέση
   ``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει
   στο εξωχρηματιστηριακό χρηματοοικονομικό παράγωγο, π.χ. ``I_100_ODR1``.

.. _rre:

RRE (οικιστικό ακίνητο)
-----------------------

Ο αναγνωριστικός ενός οικιστικού ακινήτου αναφέρεται ως ο κωδικός ``RRE``.

Στα οικιστικά ακίνητα περιλαμβάνονται κάθε είδος ακίνητο που χρησιμοποιείται ως
κατοικία (διαμέρισμα, μεζονέτα, κ.λπ.) ή δύναται να χρησιμοποιηθεί στο μέλλον
ως κατοικία (ημιτελή κτίσματα κατοικιών κ.λπ.), καθώς και οι βοηθητικοί χώροι
και τα παρακολουθήματα αυτών.  Περιλαμβάνονται επίσης τα άρτια και οικοδομήσιμα
οικόπεδα που προορίζονται για οικιστική χρήση δηλαδή για ανέγερση κατοικιών στο
μέλλον.

Περισσότερες πληροφορίες στην ``Πράξη Διοικητή της ΤτΕ Αριθμ. 2610/31.10.2008``.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός ``RRE``:

i. Ο εθνικός κωδικός ακινήτου της μορφής
   ``Ν_{CC}{CODE}`` όπου η θέση ``CC`` αντικαθίσταται με τον διψήφιο κωδικό
   χώρας ISO 3166-1 alpha-2 που έχει εκδώσει τον εθνικό κωδικό ακινήτου και η
   θέση ``CODE`` με τον επίσημο εθνικό κωδικό ακινήτου  
   χωρίς τον διψήφιο κωδικό χώρας αν ξεκινάει με αυτόν, π.χ. ``N_GR00394910040``.

#. Εσωτερικός αναγνωριστικός κωδικός της μορφής ``I_{UID}_{CODE}`` όπου η θέση
   ``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει
   στο οικιστικό ακίνητο, π.χ. ``I_100_RRE1``.

.. _cre:

CRE (επαγγελματικό ακίνητο)
---------------------------

Ο αναγνωριστικός ενός οικιστικού ακινήτου αναφέρεται ως ο κωδικός ``CRE``.

Στα επαγγελματικά ακίνητα περιλαμβάνονται κάθε είδος ακίνητο που
χρησιμοποιείται ή δύναται να χρησιμοποιηθεί για επιχειρηματικούς σκοπούς και
ανήκει σε μία από τις παρακάτω γενικές κατηγορίες με βάση τη χρήση του:
γραφείο, κατάστημα, επαγγελματική αποθήκη, βιομηχανικό-βιοτεχνικό ακίνητο,
ακίνητο με χρήσεις τουρισμού, εστίασης-αναψυχής (εστιατόριο, θέατρο, κ.ά.),
ειδική επαγγελματική χρήση (χώρος στάθμευσης, πρατήριο καυσίμων κ.ά.), όπως και
το σύνολο των υποκατηγοριών που αυτές περιλαμβάνουν.

Περισσότερες πληροφορίες στην ``Πράξη Εκτελεστικής Επιτροπής της ΤτΕ Αριθμ. 23/26.07.2013``.

Ο πρώτος από τους ακόλουθους αναγνωριστικούς κωδικούς που είναι διαθέσιμος
θεωρείται ο κωδικός ``CRE``:

i. Ο εθνικός κωδικός ακινήτου της μορφής
   ``Ν_{CC}{CODE}`` όπου η θέση ``CC`` αντικαθίσταται με τον διψήφιο κωδικό
   χώρας ISO 3166-1 alpha-2 που έχει εκδώσει τον εθνικό κωδικό ακινήτου και η
   θέση ``CODE`` με τον επίσημο εθνικό κωδικό ακινήτου  
   χωρίς τον διψήφιο κωδικό χώρας αν ξεκινάει με αυτόν, π.χ. ``N_GR00394910040``.

#. Εσωτερικός αναγνωριστικός κωδικός της μορφής ``I_{UID}_{CODE}`` όπου η θέση
   ``CODE`` αντικαθίσταται με τον εσωτερικό κωδικό που η ``ΜΠΣ`` έχει αποδώσει
   στο επαγγελματικό ακίνητο, π.χ. ``I_100_CRE1``.
